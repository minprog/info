---
layout: page
order: 2
nav: main
---


# Parttime-vakken

<small>This program is only offered to Dutch-speaking students.</small>

- **Planning**: losse vakken naar keuze semester 1 en/of semester 2
    - semester 1: 2 september 2019 – 31 januari 2020
    - semester 2: 3 februari 2020 – 26 juni 2020
- **Studielast**: normaal 20–25 uur per week, maar het laatste vak is alleen fulltime te volgen
- **Aanwezigheid**: afhankelijk van het vak wekelijks ca 6-10 uur aan verplichte activiteiten

We bieden onze vakken ook flexibel aan. Je kunt zo de minor verspreiden over meerdere semesters. Maar je kunt bijvoorbeeld ook alleen het eerste deel van de vakken doen. Dit is een goed alternatief als het je niet lukt om de minor fulltime te doen. Je krijgt meer vrijheid om je tijd in te delen.

Let op! Bij de latere vakken zit ook teamwork, dus het is wel belangrijk om flexibel te zijn met je tijdsindeling. Heb je echt weinig tijd, dan zijn onze vakken waarschijnlijk niet voor jou weggelegd.


## Fase 1

- Programmeren 1 (50621PRP6Y)
- Programmeren 2 (50622PRP6Y)

Allereerst ga je aan de slag met kleine en grotere opdrachten om je persoonlijke kennis en vaardigheid met het programmeren te ontwikkelen. De talen die je leert zijn onder andere C, Python, en JavaScript plus SQL, CSS, en HTML. Je wordt ingedeeld in een team, waarmee je elke dag lief en leed kunt delen. Want programmeren kan, zeker in dit hoge tempo, flink frustrerend zijn!

We gebruiken in deze fase videocolleges van Harvard. Onderwerpen zijn bijvoorbeeld abstractie, algoritmen, datastructuren, software engineering, en webprogrammeren. Wij voegen daar persoonlijke begeleiding en tutoraat aan toe, inclusief een heleboel materialen die speciaal zijn ontwikkeld om studenten zonder voorkennis goed te laten starten met programmeren.


## Fase 2

- Web App Studio (5062WEAS6Y)
- Programmeerproject (5062PRPR6Y)

Dan volgt twee maanden webprogrammeren. Je leert verder over de *front-end* met HTML, CSS en Javascript. En je duikt de wereld van de *webservers* in met Python. Zo leer je tijdens een aantal wat grotere projecten alle aspecten kennen van het maken van goede, mooie, nuttige en interessante websites. Vervolgens ga je zelf een project definiëren en een website bouwen. We helpen je daarbij je idee vorm te geven, verder te ontwikkelen en gestructureerd omzetten in een goedwerkende webapplicatie die iedereen online kan uitproberen.


## Fase 3

- Programmeertheorie (5062PRTH6Y)

In de laatste fase ga je in teams aan de slag met algoritmen en datastructuren. In dit vak is het doel om computers te gebruiken om voor mensen "onoplosbare problemen" toch tot een goed einde te brengen. Technieken uit de kunstmatige intelligentie kunnen daar goed bij helpen. Het is een project met veel verschillende cases om uit te kiezen en elk team kan volledig z'n eigen aanpak kiezen.


## Planning

Start in september:

| periode | data              | vaknaam            | studielast  |  
| ------- | ----------------- | ------------------ | ----------- |  
| 1       | september-oktober | Programmeren 1     | 21 uur/week |  
| 2       | november-december | Programmeren 2     | 21 uur/week |  
| 3       | januari           | (geen vak)         |             |  
| 4       | februari-maart    | Web App Studio     | 21 uur/week |  
| 5       | april-mei         | Programmeerproject | 21 uur/week |  
| 6       | juni              | Programmeertheorie | 42 uur/week |  

Start in februari:

| periode | data           | vaknaam        | studielast  |  
| ------- | -------------- | -------------- | ----------- |  
| 4       | februari-maart | Programmeren 1 | 21 uur/week |  
| 5       | april-mei      | Programmeren 2 | 21 uur/week |  
| 6       | juni           | (geen vak)     |             |  


## Volgorde van vakken

Hou bij het maken van een planning rekening met de ingangseisen van de vakken. Je moet ze in deze volgorde doen:

1. Programmeren 1 (50621PRP6Y)
2. Programmeren 2 (50622PRP6Y)
3. Web App Studio (5062WEAS6Y)
4. Programmeerproject (5062PRPR6Y)
5. Programmeertheorie (5062PRTH6Y)

Let op dat je het juiste semester kiest bij inschrijving.

## Aanmelden

Om je aan te melden schrijf je je per semester in voor de vakken die je wil volgen. De vakcodes staan hierboven vermeld. Voordat je je kunt aanmelden moet je waarschijnlijk nog een paar andere voorbereidingen treffen. **[Ga naar de aanmeldingspagina.](/aanmelden)**
