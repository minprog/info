---
layout: page
order: 1
nav: main
---

# Fulltime minor

<small>This program is only offered to Dutch-speaking students.</small>

- **Planning**: naar keuze semester 1 of semester 2
    - semester 1: 2 september 2019 – 31 januari 2020
    - semester 2: 3 februari 2020 – 26 juni 2020
- **Studielast**: vijf maanden fulltime, gemiddeld 40–45 uur per week
- **Aanwezigheid**: verplicht dagelijks 9:00–17:00 (sorry, geen uitzonderingen!)

De Minor Programmeren is een programma van 30 studiepunten dat je in een halfjaar volgt. Je leert eerst uitgebreid de basis van programmeren (en meteen hoe een computer werkt), daarna ga je je specialiseren in het ontwikkelen van webapplicaties. Ondertussen leer je over algoritmen, over teamwork, en over ontwerpen van software.

## Fase 1

Allereerst ga je twee maanden aan de slag met kleine en grotere opdrachten om je persoonlijke kennis en vaardigheid met het programmeren te ontwikkelen. De talen die je leert zijn onder andere C, Python, en JavaScript plus SQL, CSS, en HTML. Je wordt ingedeeld in een team, waarmee je elke dag lief en leed kunt delen. Want programmeren kan, zeker in dit hoge tempo, flink frustrerend zijn!

We gebruiken in deze fase videocolleges van Harvard. Onderwerpen zijn bijvoorbeeld abstractie, algoritmen, datastructuren, software engineering, en webprogrammeren. Wij voegen daar persoonlijke begeleiding en tutoraat aan toe, inclusief een heleboel materialen die speciaal zijn ontwikkeld om studenten zonder voorkennis goed te laten starten met programmeren.

## Fase 2

Dan volgt twee maanden webprogrammeren. Je leert verder over de *front-end* met HTML, CSS en Javascript. En je duikt de wereld van de *webservers* in met Python. Zo leer je tijdens een aantal wat grotere projecten alle aspecten kennen van het maken van goede, mooie, nuttige en interessante websites. Vervolgens ga je zelf een project definiëren en een website bouwen. We helpen je daarbij je idee vorm te geven, verder te ontwikkelen en gestructureerd omzetten in een goedwerkende webapplicatie die iedereen online kan uitproberen.

## Fase 3

In de laatste fase ga je in teams aan de slag met algoritmen en datastructuren. In dit vak is het doel om computers te gebruiken om voor mensen "onoplosbare problemen" toch tot een goed einde te brengen. Technieken uit de kunstmatige intelligentie kunnen daar goed bij helpen. Het is een project met veel verschillende cases om uit te kiezen en elk team kan volledig z'n eigen aanpak kiezen.


## Planning

Semester 1

| periode | data              | cursus                      |  
| ------- | ----------------- | --------------------------- |  
| 1       | september-oktober | Fulltime Programmeren 1 + 2 |  
| 2       | november-december | Fulltime Web App Studio     |  
| 3       | januari           | Programmeertheorie           |  

Semester 2

| periode | data           | cursus                      |  
| ------- | -------------- | --------------------------- |  
| 4       | februari-maart | Fulltime Programmeren 1 + 2 |  
| 5       | april-mei      | Fulltime Web App Studio     |  
| 6       | juni           | Programmeertheorie           |  


## Aanmelden

Om je aan te melden schrijf je je in voor alle losse vakken en voor de minor als geheel:

- Fulltime Programmeren 1 (50621FUP6Y)
- Fulltime Programmeren 2 (50622FUP6Y)
- Fulltime Web App Studio (5062FWA12Y)
- Programmeertheorie (5062PRTH6Y)
- Minor Programmeren (5062PRO30M)

Voordat je je kunt aanmelden voor deze vakken, moet je waarschijnlijk nog een paar andere voorbereidingen treffen.

**Het is op dit moment nog niet mogelijk om je aan te melden voor deze minor. De aanmelding start rond 1 mei. Op deze website vind je tegen die tijd meer informatie.**
