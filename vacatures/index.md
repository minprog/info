---
layout: page
---

# Vacatures
{:.mt-5}

## Studentassistent/begeleider case studies grote systemen

Bij de minor Programmeren zoeken we een studentassistent voor individuele begeleiding van studenten. Onze studenten doen case studies van grotere softwaresystemen, leren deze in kaart brengen en aanpassingen te doen. Zo'n systeem is evolutionair ontstaan en dat betekent dat het uitpluizen van de interne structuur een pittige taak is. De voertaal is C# en goede bekendheid met ASP.net is belangrijk.

Van jou verwachten we dat je één of meer studenten intensief begeleidt en helpt de grote codebase te navigeren. Jij zult de codebase niet tot de puntjes begrijpen, maar jij zult met je kennis van design patterns en je ervaring met het lezen van code goed kunnen "voordoen" hoe je te werk gaat. Zo leren de studenten welke delen van de code belangrijk zijn om te bestuderen.

Het gaat om begeleiding van 4/5 dagen per week 1 uur én om de doelen goed scherp te houden is er één keer per week een begeleidingsgesprek tussen jou, de student en de docent.

De vacature is om te beginnen voor 3 maanden en waar het concept succesvol is kijken we naar uitbreiding voor volgend studiejaar.

Betaling volgens de CAO universiteiten, schaal studentassistent - rondom 14 euro per uur voor masterstudenten.

Voor informatie en solliciteren graag een mail naar <mailto:stegeman@uva.nl> met een korte omschrijving van werkervaring en/of ervaring met tutoring plus uitleg waar je je kennis van C# hebt opgedaan.


<!-- ## Student-assistent minor programmeren -->
